<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Havuçlu Cevizli Tarçınlı Kek Tarifi</title>
</head>
<body>
    <header>    <!-- Tarif İsmi -->
        <h1>Havuçlu Cevizli Tarçınlı Kek Tarifi</h1>
    </header>
<section>
 <!-- Tarif İçin Giriş -->
 <article>
    <p>Havuçlu kek tarifi deyince aklınıza ceviz, tarçın ve havucun mükemmel uyumundan doğan kekin kahve ile olan arkadaşlığı gelebilir. Geliyor değil mi? <br>Bir de kış mevsimi. Özellikle kış mevsimine en çok yakışan kek tariflerinden de biri olan havuçlu kek tarifi, yapımı en pratik ve lezzeti şahane keklerin de başında geliyor. <br> Tarçın ve ceviz de işin içine girdiğinde mis kokulu bir havuçlu kek çıkıyor fırından.</p>
    <p>Havuçlu kek tarifi nasıl yapılır sorunuza en güzel yanıt olacak tarifimizle karşınızdayız! Büyük küçük herkesin afiyetle yiyeceği havuçlu kek tarifimizi çok seveceğinizden eminiz. <br>Şimdiden ellerinize sağlık diyor, tarifimize buyur ediyoruz.</p>
    <hr>
 </article>
</section>
<section>
    <!-- Tarif Kaç Kişilik -->
    <p> <strong>Kaç Kişilik:</strong> 4-5</p>
    <!-- Hazırlama Süresi -->
    <p><strong>Hazırlama Süresi:</strong> 15 dakika</p>
    <!-- Pişirme Süresi -->
    <p><strong>Pişirme Süresi:</strong> 40 dakika</p>
</section>
<hr>
<section>
    <!-- Malzemeler -->
    <article>
        <h2>Havuçlu Cevizli Tarçınlı Kek Tarifi İçin Malzemeler</h2>
        <h3>Kek İçin:</h3>
        <p>
        <ul>
            <li>3 adet yumurta</li>
            <li>1 su bardağı şeker</li>
            <li>Yarım su bardağı sıvı yağ</li>
            <li>1 su bardağı süt</li>
            <li>2,5 su bardağı un</li>
            <li>1 paket vanilya</li>
            <li>1 paket kabartma tozu</li>
            <li>3 adet havuç (küçük boyutta)</li>
            <li>1 su bardağı çekilmiş ceviz</li>
            <li>1 yemek kaşığı tarçın (silme)</li>
        </ul>
        </p>
        <p>
        <h3>Kek Kalıbını Yağlamak İçin:</h3>
        <ul>
            <li>1 yemek kaşığı tereyağı</li>
            <li>1 tatlı kaşığı un</li>
        </ul>
        </p>
    </article>
    <hr>
    <!-- Nasıl yapılır -->
    <article>
        <h2>Havuçlu Cevizli Tarçınlı Kek Tarifi Nasıl Yapılır?</h2>
        <ol>
            <li>Havuçlu cevizli kek için öncelikle havuçlar yıkanıp soyularak rendelenir. Suyunu sıkmayı unutmayın!</li>
            <li>Derin bir kapta yumurta ve şeker mikser ile köpük köpük olana kadar iyice çırpılır.</li>
            <li>Süt ve sıvı yağ eklenerek karıştırılır.</li>
            <li>Un, kabartma tozu ve vanilya elenerek eklenir. Kıvamına göre un miktarını ayarlayın.</li>
            <li>Malzemeler bir kez daha mikserle karıştırılıp içerisine havuç, ceviz ve tarçın ilave edilir.</li>
            <li>Tahta bir kaşıkla son kez karıştırılır.</li>
            <li>Kullanılacak kek kabı yağlandıktan sonra karışım kaba alınır.</li>
            <li>170 derecede önceden ısıtılmış fırında yaklaşık 40 dakika pişirilir. İlk yarım saat fırının kapağını açmayınız ki kekiniz daha güzel kabarsın. </li>
            <li>Fırından aldığımız keki kalıptan daha kolay çıkartmak için soğumaya bırakalım. Yeterince soğumadan çıkartmaya çalışırsanız kekiniz parçalanabilir. Soğuyan keki kalıptan rahatça çıkartalım.</li>
        </ol>
        <hr>
        <p><strong>Havuçlu cevizli kekimiz servise hazır, deneyeceklere afiyet olsun.</strong></p>
        <hr>
    </article>
</section>



</body>
</html>